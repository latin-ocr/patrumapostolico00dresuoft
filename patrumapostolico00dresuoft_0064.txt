mv DE HERMAE GR. LlPS. FONTE.

tus ornamentum vis. IV. cap. 3. inventum: ποίῳ τρόπῳ, quod La-
tini τρόπου et τόπου vocabula confundentes reddunt „quo loco“ vel
„quem in locum.“ Periit, inquam: ex codice enim suo in Atho
monte Simonides fideli manu hausit ποίῳ τόπῳ. Quod vix dubito
quin Graecus codex cum tot aliis e Latino assumserit: nisi quod
origo Latini huius vitii in vetustioribus Graecis quaerenda est.

Denique vero si quid momenti argumentis nostris deesse vide-
bitur, id omne compensant loci duo, quibus quae in Graecum textum
vitia transiere, non possunt non ex Latinis derivari. Alter, cuius
iam supra mentio iniecta est, habetur Vis ΙΙΙ, 3. πανοῦργος εἷ περὶ
τὰς γραφάς, quod, quum de turri eiusque rationibus sermo sit,
ineptissimum est. Fluxit vero inde quod plures Latini codiceS, in
quibus etiam Vaticanus est Dresselii, non item Palatinus, praebent
„versutum te esse circa scripturas“, confusis quippe verbis „circa
structuras“ —- de singulis aedificandae turris rationibus agitur, quam
in rem οἰκοδομαί vel simile quid ab auctore scribi poterat — et
„circa scripturas.“ Quae confusio ut in Latinis facillime poterat
fieri, ita in Graecis fieri prorsus nequibat, nisi si quis Latina Graece
verteret.

Plus etiam, si fieri potest, alter locus valet. Vis. ΙΙ, 3. Graece
scriptum est: Ἐρεῖς δὲ Μαξίμῳ Ἰδοὺ θλίψις ἔρχεται. At quid
tandem Maximus iste sibi vult, quum per totum librum nulli Maximo
locus sit? Quid rei esset, non latuisse videtur Simonidem, vel po·
tius doctum Simonidis adiutorem Lipsiensem: eorum enim opera
repositum atque post etiam editum est: Ἐρεῖς δέ· ἰδοὺ θλίψις ἔρ-
χεται μεγάλη σφόδρα, quo cognito ad „Maximum“ explicandum non
opus est Oedipo. Vulgatus textus 'Latinus hahet: „Dices autem: Ecce
magna (Vat. cod. Magna ecce) tribulatio venit.“ Inde quae Graecae
lectioni lux affulget, paullo curiosius inquirenti iam satis erit. Ne
tamen quicquam ad explanandam rem et ad persuadendum ipsis
incredulis nohis desit, Pal. codex — id quod iam ante hos duo fere
menses cum R. Anger viro doctissimo communicavi —- non modo
„Maxima ecce“ praebet, sed ipsum vitium Graeci textuS, teste Alberto
Dressel, accuratissime praeit hunc in modiun: „Dicis autem maximo.
Ecce tribulatio supervenit.“

Quae quum ita sint, nullus dubito quin Simonideis fragmentis
Graecum textum nacti simus eum, quo quis aetate media vertens La-
tina deperditum Graecum ipsius qui fertur Hermae compensare stu-
duerit. Quo de interprete iam subtilius viderint alii. Non deerunt
quidem qui etiam tot argumentorum conitmctorum vim subterfu-
giant: nimirum sunt qui probabilitatis certique sensum aut natura
non habent aut studiis amiserunt, quique verum tanquam adversarium
malunt convincere quam integro animo invenire. Poterunt illi conii-
cere textum fragmentorum Lipsiensium, antiquissimus quum sit, ex
LatiniS, i. e. ineptissime illatis nonnullorum codicum Latinorum aper- ·
tis vitiis, subinde esse corruptum. Quam coniecturam cum similibus
omnibus concedamus aliis. Nobis vero de ipsa re, quemadmodum
exposunnuS, tantopere persuasum est, ut argumentorum plus afferre
supersedeamus Invenient plura qui Palatinum codicem, haud leve

