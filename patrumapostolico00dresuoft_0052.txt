xL11 PROLEGOMENA.

6. Ad nostros usque ‘dies graecus Pastoris innotuerat textus non
nisi ex particuliS, quae apud Clementem Alexandrinum, Origenem,
maxime in Doctrina ad Antiochum ducem, apud Eusebium, inter Atha-
nasii supposititia a Montfauconio edita sparsim et intercise inventa
erant. Damnum quodammodo resarcivit versio vetus latina integra,
tidelis ea pIuS, quam elegam, sed alias mendis, alias corruptionibus
scatens, Ignoramus auctorem. lam Tertulliani aevo in Africa per-
quam notam eam fuisse ipse indicare videtur.

1 ac. Faber (Stapulensis) primus Pastorem evulgavit Parisiis a.
1513 et quidem satis correcte. Nam Cotelerii editio PP. App.
Parisiis a. 1672, etsi tria Mss. is consultasset,*) haud raro in parte cri-
tica editioni principi posthabenda est. Editionem Cotelerianam emen-
datiorem Fabricius dedit in Cod. apocryphor. noV. test. T. 111.
Hamburgi a. 1719.

Alteram latinam interpretationem Pastoris, et eam integram, nos
primi ex Codice Palatino 150 saec. XIV in lucem protulimuS, a vul-
gata illa centies in melius declinantem, ambiguisque in casibus fere
semper praestantiorem.

Verumtamen cum utraque versio eiuscemodi sit, ut haud raro
sententia cx corruptione vix sana enucleari queat, summum restabat
desiderium graeci textus post tot obblivionis saecula reperiendi. Id
contigit, ut certe videtur, praeter spem. Etenim τὸν ποιμένα ex monte
Atho C. Simonides Lipsiam nuperrime attulit, qui paulo post im-
pressus in lucem exiit: „Hermae Pastor graece. Primum edidit Ru-

dolphus Anger. Praefationem et indicem adiecit Guilielmus
Dindorf. Lipsiae 1856.“

In Praefatione sua (p. v. sqq.) R. Angerus de externa Codicis
conditione haec scribit: „Fons autem, ex quo proxime hausimUS, duplex
est: tria codicis nuper in Graecia reperti folia et apographon reliqua-
rum eius codicis partium3 quae quidem omnia a C. Simonide Li-
psiam perlata, postquam eorum fides diligenter explorata est, in usum
bibliothecae academicae a Gersdorfio V. Ill. comparata mihique ad
hanc editionem adornandam liberalissime concessa sunt.“

„In his igitur coniunctis universus Hermae liber continetur usque
ad initium capitis XXX. Similitudinis IX.; neque desunt praeter finem
huius capitis nisi septem totius opusculi capita postrema. Singulatim
tria illa codicis ipsius folia exitum Mandatorum et maiorem Similitu-
dinum partem complectuntur, h. e. ea, quae typis expressa sunt a p.
51. lin. 21. ad p. 75. l. 29 et a p. 96. l. 22. usque ad finem. Quae
si cum ambitu totius libri conferuntur, codicem integrum folia decem
comprehendisse apparet, quattuor quae antecederent foliis LipsiensibuS‚

*) Cot. in praefatione: „Pastor Hermae exit emendatior ac defaecatior e trihus
mss. Codd.: primo Bibliothecae S. Germani supra alios veteri, bonae fidei magnae-
que auctoritatis, sed mutilo: secundo recentiori et ita a libris impressis diverso ut
legenti inciderit isthaec suspicio aliam complecti ab evulgata interpretationem: debe-
tur ille Bibliothecae S. Victoris. Tertium nec adeo similem Editioni ac primum,

isicii.) atdeq dissimilem ut secundum, serius offendi apud Carmelitas Excalceatus
u ur ii. ‘

