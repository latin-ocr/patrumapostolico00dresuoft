vt PRAEFATIO.

licuit, Clementissimi Borussorum Regis stipendio adiuti nos primi
erueramus, haud dubie eiusmodi erant ob novitatem pondusque, ut
quomodocunque iuris publici facienda viderentur. Taceo reliqua,
quae ab aliis intelligi malim, quam a me dici.

Elaboravi igitur editionem textu ubivis ad optimorum Codicum
fidem critica cum conscientia constituto, iisque, quas egomet ipse in-
veni, variis lectionibus adornato. Quae hic illic in libris impressis
inventae erant, eas ex parte repetere nolui, quia fides ipsarum non
ubivis certa videbatur. Ac me haud inconsulto id fecisse, imo facere
debuisse, mecum fatebitur, qui ex notis intellexerit, quotiens etiam
quas novissimo critico debemus Codicum lectiones mea cura emen-
dandae fuerint. Ac saepius profecto apud priores editores in illa
parte post messem messore, post tectum architecto opus erat. Est
sorte qui dicat, nos in critica parte sacco serentes utilia inutilibus
permiscuisse, albaque, ut dieitur, linea sine cura discriminis solam
copiam sectatos converrisse. Aliter vero ipse sentio: quippe etiam
ἐν ἀδιαφόροις religiose fontium auctoritatem venerari ius fasque est.
Quis autem inutilia ea dixerit, quae utcunque apta fiant ad restituen-
dum genuinum textum eorum Scriptorum, qui quae literis consigna·-
runt, ex τῶν αἰτοπτῶν τοῦ Λόγου ore hauserunt?

Ac suit quidem, cum tempus quoque opportunum concessum mihi
fore arbitrarer textum commentario prorsus novo illustrandi. Quam
spem cum haud inoffensa valetudo, tum maxime rerum domesticarum
adversitates necessitudinesque fefellerunt, ut rarius paratae essent
remissiones, quibus animuS‚ interstitione aliqua aut negotiorum aut
infortunii memoriae data, laxari indulgerique posset ad istiusmodi
opus rite condendum. Idcirco virorum doctorum notas simul. cum
nostris subdidiinUS, ne diutius res tereretur. Quodsi inaequalitas in-
certaque ratio, quam inter textus fidem et commentariorum copiam
antehac videre erat, nostro labore nonnihil evanuit, eius nos profecto
non poenitebit. 0

Nec possum quin gratias agam Constantino Tischendorfio, Theo·
logorum Germaniae decori, qui non solum consilio me multum adiu-
vans ex suae doctrinae penu summa cum benevolentia ac liberalitate
hocce opus locupletavit, sed quamvis muneribus suis mirum quantum
occupatus etiam nulli in promovenda ipsa editione curae pepercit.
Ne mtdta: opus nostrum is docte inauguravit sacravitque.

Scribebam Romae prid. Cal. Sextiles 1856.

