DE HERMA GRAECO LlPSlENSI.

Constat inter viros doctoS‚ duo inprimis codices a Simonide
Symensi Lipsiae nuper prolatos esse qui multorum admirationem ex-
citarent, alte1 um Uranii palimpsestum‚ alterum Pastoris Hermae qui
dicitur. Atque illum quidem, non mediocri artificio ita comparatum
ut viros scripturae Graecae in membranis antiquissimis adhibitae to-
tiusque rei palaeographicae paullo imperitiores aliquamdiu falleret, ut
primum nobis videre contigit, pro formis litterarum male inter se
mixtis ac membranae ratione a libris palimpsestis iisque antiquissi-
mis mirum in modum diversa sine ulla dubitatione falsum esse do-
cuimus. Quae res a nobiS, qui omnium soli codices Graecos anti-
quissimos in iisque palimpsestos qui supersunt longe plerosque ubi-
que terrarum perquisivimus et cum studio tractavimuS‚ aliter ne po-
tuit quidem fieri, neque opinor magnam laudem habet. In Herma
vero magnus ille artifex Symensis alio fraudis modo functus est.
Huius enim textus quum minorem partem tribus foliis chartaceis sae-
culi fere decimi quarti ex Atho monte attulisset, maiorem sua manu
eodem in monte exscripsisset‚ utrasque istas pretiosas libri pretio-
sissimi reliquias Graecas ut venderet atque ad edendum cederet ro-
gatus, consensit quidem, sed praeter tria illa antiqua folia non tra-
didit, nec emptori nec editori, nisi quae de apographo suo in Atho
monte confecto rursus Lipsiae incredibili perfidia transscripserat.
Cuius ille rei duas maxime caussas habuit. Quum enim materiem
quaerebat novi codicis Hermae Palimpsesti fingendi, quem quidem
revera brevi post successu pari fere atque audacia in lucem protulit3
tum vero praevidendum sibi putabat ne, quae suspicio Rudolpho An-
ger viro doctissimo suborta erat, Graeca sui codicis e Latinis con-
versa crederentur. Propterea quicquid suspicionem eiusmodi confir-
maturum videbatiu‘ libere correxit, locos iam ab antiquis scriptori-
buS‚ ut Clemente, ut Origene, ut auctore Doctrinae ad Antiochum,
Graece allatos ita retractavit ut suum textum ad vetera fragmenta
conformaret, lacunas Graeci textus collato Latino repertas ipsa La-
tina vertens explevit, alia denique multa mira temeritate mutavit.
Quibus de rebuS, et ad falsum Uranium et ad Hermam falsatum per—
tinentihUS, imprimis qui factum sit ut Simonidi dudum famoso tantae
tamque multiplicis fallaciae locus daretur, quum a nobis mira inso'-
lentia lacessitiS, tum ab Alexandro Lycurgo, iuvene docto optimaeque
spei, celeberrimi herois prole, satis expositum est ahbl ¹) Ipsi qui-

1) Cf. Enthullungen siber den Simonides-Dindorrschen Uranios. Zweite zu
einem Geschichtsabriss iiber Simonides, den Hermastext und das Leipzig-Berliner
Palimpsest erweiterte, sowie mit Berichten und palaeographischen Erlauterungen

